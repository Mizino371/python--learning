Navrhni projekt, ktorý pomocou modulu turtle nakreslí obraz zo 
štyroch radov náhodne veľkých rovnostranných trojuholníkov. 
Vzdialenosť radov je 70, takže výška obrazu je 280. 
Šírka obrazu sa nastaví na začiatku programu 
na náhodnú hodnotu medzi 100 až 400.
Každý trojuholník, okrem posledného trojuholníka v každom rade,
má náhodne zvolenú dĺžku strany od 20 po 80. 
Posledný trojuholník má takú dĺžku strany, 
aby rad trojuholníkov presne vyplnil celú šírku obrazu.

Na vykreslenie trojuholníka navrhni funkciu troj s jedným parametrom
– dĺžkou strany trojuholníka.
Po štarte programu sa nakreslí rám danej výšky a vygenerovanej 
šírky a vykreslia sa štyri rady trojuholníkov.