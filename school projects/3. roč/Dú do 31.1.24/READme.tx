Zápisom entry1 = tkinter.Entry() sme vytvorili okienko, do ktorého môžeme zadávať text (niekedy ho nazývame aj vstupné alebo textové pole). 
Referenciu na toto vstupné okienko sme uložili do premennej entry1. 
Tiež ho potrebujeme zobraziť príkazom pack(). 
Pri kreslení štvorčeka, po kliknutí na tlačidlo 3 si pozrieme pomocou funkcie entry1.get() aktuálne údaje v našom entry1 a nakreslíme ich do štvorčeka.
Upravte program tak, aby vykreslil vedľa seba postupnosť štvorčekov podľa zadaných informácií vo vstupných poliach entry1 a entry2. Do entry1 zadávame, od ktorého čísla chceme opakovať cyklus, a do druhého zadávame, po ktoré číslo chceme opakovať cyklus (teda okrem neho samotného). Ešte sme museli v programe použiť funkciu int(), ktorá premení číslo v textovej podobe na číslo ako číselnú hodnotu, s ktorou môžeme pracovať ako s bežným číslom.