Po štarte program vygeneruje na každú z troch rôznofarebných tácok po 12 koláčov.
    Na tácke sú koláče usporiadané v 3 radoch po 4 koláče v jednom rade.
    Potom program určí a zobrazí v ľavom dolnom rohu náhodný počet koláčov (medzi 3 až 5). 
    Počet určuje, koľko rovnakých koláčov má hráč vybrať z jednej tácky.
    Hráč potom kliká na koláče.
Ak sú všetky koláče z jednej tácky a ak majú všetky rovnaký tvar, 
presúvajú sa do dolnej časti grafickej plochy. 
Uvedom si, že nie vždy sa daný počet rovnakých koláčov musí dať vybrať z jednej tácky, 
ale v našom projekte to nebudeme kontrolovať.
Program počas klikania na koláče kontroluje:
či hráč vyberá všetky koláče z tej istej tácky, ako vybral prvý koláč;
ak hráč klikne na koláč na inej tácke, program zobrazí správu: 
„Vyberáš z inej tácky.“
či má kliknutý koláč rovnaký tvar, ako mal koláč, ktorý hráč vybral ako prvý; 
ak hráč klikne na koláč iného tvaru, program zobrazí správu: „Toto je iný koláč.“
či hráč už vybral z niektorej tácky požadovaný počet koláčov, 
ďalšie koláče na kliknutie nereagujú a program zobrazí správu: 
„Už máš vybraté všetky koláče.“
Na našom obrázku hráč začal vyberať zo strednej tácky srdiečka. 
Zrejme si nevšimol, že sú tam len 3, ale potreboval by vybrať 4. 
Alebo ak by začal vyberať z ľavej tácky hviezdičky, tiež by dokázal vybrať 4.
Pre projekt sú pripravené obrázky kolac0.png až kolac3.png.






